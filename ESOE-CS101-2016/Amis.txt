http://formosan.sinica.edu.tw/m/ch/text_frame.php

01 . 001 . a         阿美語.中部.口述
出版這本書，是為了想提出我們心中的疑問─阿美族的來源？
O sakapitilid tonini a cudad^i, mangalay kami a mipatalahkal to licay no mita o 'Amis to nika o nanicowaay kita hakiya?


01 . 001 . b         阿美語.中部.口述
我們祖先的生活情形究竟如何？以及我們信仰上帝的現況如何？
Masamaan ko 'orip no tatoasan no mita hakiya ta anini sato^i, mafanato kita to so^linay a Kawas; yasanay a licay no faloco' ko sakapitilid niyam.


01 . 001 . c         阿美語.中部.口述
因著信仰，我們將會明白上帝創造出不同族類的旨意。
Tona mafana' kita to Kawas anini saka, o mamafana' kita to nafalocoan no Kawas a palacidek a misangato kasasiromaroma no finacadan.


01 . 001 . d         阿美語.中部.口述
同時祂百般的忍耐著人類對祂的無知，直到祂親自差遣祂的獨生愛子耶穌基督來到世間。
Hadidi Tona han o nira misangaan nira ko nika kita fokil a no palcad to tamdamdaw lalko i cingraan ((faco)) tangasa nira saka, i mangalay piocoran to ko Kawas dngan to a sapikapotaw Wawa nira to kasafinacadan ci itini Yis Kristoan. i polong nonini a hkal.


01 . 001 . d         阿美語.中部.口述
因為上帝照著自己的形象創造了我們，所以上帝願意參與各民族的生活。
Hadidi Tona han o nira misangaan nira ko nika kita fokil a no palcad to tamdamdaw lalko i cingraan ((faco)) tangasa nira saka, i mangalay piocoran to ko Kawas dngan to a sapikapotaw Wawa nira to kasafinacadan ci itini Yis Kristoan. i polong nonini a hkal.


01 . 001 . e         阿美語.中部.口述
全人類的原始生活都是一樣的悲慘。
O satapangan no 'orip no mita o tamdaw^i, malcadayto a ma^min a kasiniadaan.


01 . 001 . f         阿美語.中部.口述
所以早在亞當和夏娃的時代上帝就幫助他們製做皮衣。
Onini ko sapipatado no Kawas a paca^dong ci Ataman aci Ifaan itiyaho.


01 . 002 . a         阿美語.中部.口述
雖然人類早期的生活有如動物一般，但是上帝賜予人類智慧，使人類的生活歷經不同的世代而不斷地改進。
Talacowa matiya ono 'aadopen ko 'orip ita isaayaw^i, ono Kawasto a nipafalocoan a pakacitaneng i titaanan o tamdaw saka, mafalic a mafalic a macakat koorip ita itini i kasalkalkad no mihcaan.


01 . 002 . b         阿美語.中部.口述
如果沒有上帝的啟示，人類的生活會永遠如同動物一樣，不知道改善。
Ano caay pafalocoen no Kawas kita o tamdamdaw^i, matiyaay o 'aadopen kita a caay ka fana' to sakafalicaw no 'orip.


01 . 003 . a         阿美語.中部.口述
雖然，我們的祖先不知道這一位真實的上帝，但祂始終照顧著他們。
Ano mafokifokil ko tatoasan ita to so^linay a Kawas hananay^i, ira a mararid ko Kawas a midipot i titaanan to ha:tiniay.


01 . 003 . b         阿美語.中部.口述
我很感謝上帝，祂沒有將阿美族的祖先如同所多瑪和蛾摩拉一樣的滅絕。
Mikansiya kako i Kawas to nika ano mafokifokil kita o 'Amis to nika o so^linay a Kawas cingra^i, caay tkopen no Kawas ko tatoasan ita a matiya o pitkop nira to Sotom ato Komola.


01 . 003 . c         阿美語.中部.口述
卻讓他們有機會等到福音的傳入。
Papitalaen nira cangra tangasa i picomodan no Ngaayay a Ratoh.


01 . 003 . d         阿美語.中部.口述
我們要感謝上帝，祂創造了我們的身體，並且照顧我們直到如今。
O kakansiyaen ita ko Kawas to pisanga' nira to tireng ita ato nika matini no pikrid nira titaanan tahanini.


01 . 003 . e         阿美語.中部.口述
當我們認真的閱讀這本書時，願我們的心靈甦醒、明白，並讚美祂。
Nanay, o sakapalal no faloco' ita a mafana' a pahmek i cingraan ko piasip ita tonini a cudad.


01 . 003 . f         阿美語.中部.口述
然後，我們必須教導孩子們，以便喚起孩子們的心靈，使他們也能認識上帝是如何從祖先直到今日尋找、拯救我們的。
Ano mafanato kita tonini^i, o papasifanaen ita ko wawa ita tonini to sakafohat no faloco' nira a mafana' to nano toas no 'orip tahanini. Masamaan ko pikilim no Kawas titaanan a mifohat to faloco' ita?


01 . 003 . g         阿美語.中部.口述
這是我們著作本書的最終目的。
O patosokan niyam konini a misanga' tonini a cudad.


01 . 004 . a         阿美語.中部.口述
已經認識上帝的人，當你閱讀這本書的時候，你會發覺魔鬼悄悄地掠奪你對上帝的信心；正如撒旦悄悄地侵入伊甸園一樣。
O romasato, kita o mafanaay to Kawas^i, itini i piasip tonini a cudad a mahapinang ita ko nika ira ko matiyaay o pidokdok ni satan a micomod to Itin a pala ko pidokdok no palafoay a sapiafasan to faloco' ita to saki so^linay a Kawas.


01 . 004 . b         阿美語.中部.口述
因此，從起初在人心中就引發一場上帝真理和魔鬼迷惑的爭戰。
Orasaka, malalood i faloco' ita nanitiya a tahanini ko sifana' no Kawas ato pisiwala no palafoay to harateng ita.


01 . 005 . a         阿美語.中部.口述
雖然在各部落裡流傳著許多口傳的神話，但我們沒有將這些不實的神話編入在本書中。
Talacowa adihay ko pakakawasay a kimad no matoasay itini i kasaniyaroaro, nikawrira, caay tiliden niyam konini a pakakawasay a sowal to caayay ko papaso^linen a kimad.


01 . 005 . b         阿美語.中部.口述
或許你會覺得遺憾。
Saka, latek macangal kiso a miharateng to nika^ca ka tilid niyam konini.


01 . 006 . a         阿美語.中部.口述
隨著時代的變遷，我們的生活型態、信仰和教會事務，難免也會有所改變，我們在本書中也不去牽涉。
O romasato, talacowa mafalic mafalic ko pinangan no dmak ita a maorip tahanini halo pitoor ita to Kawas ato dmak no kyokay nikawrira, caay pikihar kami tonini a kadado^do no dmak.


01 . 006 . b         阿美語.中部.口述
我們不只期待你能夠離棄對上帝膚淺的觀念。
Mangalay kami to piliyas no miso to pangtaay a harateng iso to saki Kawas.


01 . 006 . c         阿美語.中部.口述
而且也期待你能夠更深一層的探討、認識上帝，建立起真實的信仰。
Mangalay kami to sakapisatalolongaw iso a malalok a mikingkiw to pakayniay i Kawas ta so^linay o ci^pocay ko faloco' iso to saki Kawas.


01 . 007 . a         阿美語.中部.口述
不要模仿別人在信仰上的行為。
Aka kao pitodong tono tao a dmak a mitoor to Kawas.


01 . 007 . b         阿美語.中部.口述
既然你身為阿美族人，並且上帝把我們阿美族人組成一個特別的族群，祂必然會給我們一種最合適阿美族人信仰上帝的方式。
Tona o 'Amis a tamdaw kiso, tona o nicidekan nira kita a palaAmis a finacadan a misanga' saka, ira a mapafli i titaanan o 'Amis ko matatodongay i faloco' no Kawas a pitoor i cingraan.


01 . 007 . c         阿美語.中部.口述
因此，讓我們以身為阿美族人來感謝上帝。
Saka, kansiyaaw ita ko nika o 'Amis kita.


02 . 001 . a         阿美語.中部.口述
本書的內容全部由宋正清先生口述。
Pakimaden ni 'Afo 'Apak kako to laloma' nonini a cudad a sowal a ma^min.


02 . 001 . b         阿美語.中部.口述
本人則將口述的內容輸入電腦。
Ta paroen ako i tinaw.


02 . 001 . c         阿美語.中部.口述
至於出書的構想，則是經過我們二人慎思的結果。
Ono niyam a tatosa a pisiwasiw ko roma a sakacilalan no pisanga' tonini a cudad.


02 . 001 . d         阿美語.中部.口述
本書引用了宋正清先生所請教、蒐集多位八十歲阿美族年長者的意見。
Adihay ko piala ni 'Afo to harateng no matoasay o faloay a polo' ko mihcaan a mama no Pangcah.


02 . 001 . e         阿美語.中部.口述
同時也列入本人所寫的關於信仰問題的部分。
O romasato, ira kono mako a niharatengan a maparo i laloma' nonini a cudad to pakayniay i pitoor ita to Kawas.


02 . 001 . f         阿美語.中部.口述
因此，本書是我們二人通力合作所編寫而成的。
Masasipadang kami a mitilid tonini.


02 . 003 . a         阿美語.中部.口述
本書著作時宋正清先生也閱讀日本學者鈴木佐太郎與國分直一等人的著作。
O romasato, ira ko niasipan nira a cudad no Ripon to ni Suzuki Sakotaro ato roma a Suzuki ato ci Kikoci Cilo.


02 . 003 . b         阿美語.中部.口述
並參考中文書籍。
Ira haca ko niasipan nira tono Holam a cudad.


02 . 003 . c         阿美語.中部.口述
本人也閱讀Material culture of the Aborigines of Taiwan.
Ira kono mako a niasipan to Material Culture of the Aboringines of Taiwan.


02 . 003 . d         阿美語.中部.口述
本書中的部分轉載圖片業經中央研究院許可刊登。最後，感謝主的幫助才能夠順利完成此書。
O pialaan niyam konini to romaroma a niparoan niyam itini a sasing to nano pihai no 中央研究院. Mahaen ko tayal niyam a padamaen no Tapang ko Pilahci tonini a misanga.


02 . 004 . a         阿美語.中部.口述
另外，也特別感謝協助將阿美語翻譯成中文的黃春花師母，及陳約翰先生。
O romasato, iraay ko mifalicay a misanoHolam tonini a sowal ci Yohani singsi ato miparoay i tinaw a fafahi nira ci Hana ato ci Sao.


02 . 004 . b         阿美語.中部.口述
以及整理圖片的Siyomai（徐天丁牧師娘）。
O mipadangay a misalalko to sasing to maparoay itini^i, ci Siyomi.


02 . 004 . c         阿美語.中部.口述
並校稿中文的葉妙生女士。
O mamisalof tono Holam a sowal 'i, ci Ye lause.


03 . 001 . a         阿美語.中部.口述
因為阿美族本身沒有文字，所以沒有人可以撰寫、保存有關阿美族的歷史與文化。
Tona awaay ko tilid no 'Amis saka, awaay ko mitiliday a minaang to pakayniay i rayray noorip no 'Amis.


03 . 001 . b         阿美語.中部.口述
這是阿美族最大的損失。
O tataangay a sipon no 'Amis konini.


03 . 001 . c         阿美語.中部.口述
雖然各部落中有許多年長的老人們會談論有關阿美族的歷史與文化，可是，這些口傳的歷史與文化有明顯的出入。
Talacowa, 'aloman ko mafanaay a pakimad a matoasay i kasaniyaroaro' to pakayniay i 'orip no tatoasan no 'Amis^i, masasiromaroma a ma^min.


03 . 001 . d         阿美語.中部.口述
因此，現代的人無法確實掌握這些口傳的真實性。
Saka, awaay ko pinang no aniniay a tamdaw a milayap to nipakimadan nangra a sowal.


03 . 002 . a         阿美語.中部.口述
關於阿美族的來源，有以下不同的說法：認為阿美族人本來就是居住在台灣的原住民族。
Tinako sa^i, ((1)) O naitinitiniay aca kita o 'Amis atamdaw a masadak sanay a sowal.


03 . 002 . b         阿美語.中部.口述
這只是老人們的傳說罷了。
Ono pakakawasay a ma^min konini a sowal no matoasay.


03 . 002 . c         阿美語.中部.口述
認為是來自中國的邊疆原住民族。
((2)) O nanitiraay i Holam a Pangcah kita, sanay a sowal.


03 . 002 . d         阿美語.中部.口述
這是人們現在的想法。
Ono aniniayto a harateng no tamdaw konini.


03 . 002 . e         阿美語.中部.口述
更有認為是從動物演進而來的，甚至也有從樹木、竹、石頭進化而來的說法。
((3)) O naniaadopen a masadak sanay. Ato naikilangay, 'aolay, foklohay a masadak sanay a sowal.


03 . 002 . f         阿美語.中部.口述
這些都是傳說中的神話。
O pakakawasay a sowal konini.


03 . 002 . g         阿美語.中部.口述
認為是來自南洋群島印度尼西亞人的後裔，漂流到台灣的族群。
((4)) O nani katimolay a kitakit a masakanatalay a tloc no Intonisiya a tamdaw; namaalolay a tayni i Taiwan sanay a sowal ko matatodongay a haratengen.


03 . 002 . h         阿美語.中部.口述
這是較可靠的說法，並且有許多的證據可以證明。
Adihay ko so^linay a wacay nonini a sowal.


03 . 002 . i         阿美語.中部.口述
從體質、種族和文化之間的差異中加以考證、研究的結論中可獲得證明。
1. O sowal no citanengay a mikingkiway to pakayniay i kasasiromaroma no tireng no tamdaw, kasasiromaroma no finacadan, kasasiromaroma no 'orip no tamdaw.


03 . 002 . j         阿美語.中部.口述
日本、美國及其他國家的人類學學者和民族學專家們。
O tadamaanay a hakasi no Ripon, no Padaka ato romaroma a kitakit.


03 . 002 . k         阿美語.中部.口述
二次大戰期間，許多被徵召到馬來西亞及新加坡作戰的阿美族人說，他們到達當地不久就說該地區土著的語言，因為在語言、風俗習慣及事物名稱上，極大部分都相似。
2. O sowal no namala sofitayay a mapatayraay i Malaysiya ato i Singkapol yo malaloodho ko Ripon ato Padaka^i, tangsol saan a mafana' ko 'Amis a tamdaw to sowal no itiraay a masa Pangcahay a tamdaw tona adihay ko malcaday a sowal ato adihay ko malcaday a ngangan no lalosidan ato dmak no 'orip nangra.


03 . 002 . l         阿美語.中部.口述
甚至他們還說當地的土著民族和阿美族人很相像。
Halo tamdaw nangra a malcad i kitaan o 'Amis saan.


03 . 003 . a         阿美語.中部.口述
由此可知，阿美族是來自南洋群島的說法是可靠的。
Itini a mahapinang ko so^linay a wacay to nika o naitimolay kita a tamdaw.


03 . 003 . b         阿美語.中部.口述
至於第一項、第二項、第三項的說法是不足於採信的。
Caay ko papaso^linen ko sowal no sakaccay, saka tosa ato sakatolo.


03 . 004 . a         阿美語.中部.口述
書上記載關於姊弟被海水漂流之事是與加羅林群島有關。
Nikawrira, ira ko cudad to misahciay to pakayniay i maalolay a malikakaay naitini i Kalolin a kasakanatal.


03 . 004 . b         阿美語.中部.口述
這島上的居民屬於密克羅尼西亞族。
O Mikronesiya a finacadan ko maroay toya kanatal.


03 . 005 . a         阿美語.中部.口述
這對姊弟被海水漂流來到台灣的年代，距今約三千年至四千年前。
O mihcaan noya nika 'alol a tayni i Taiwan^i, ma^deng iayaw no 3000 ano^ca 'i 4000 a patek a mihca ko nika 'alol nonini a malikakaay saan.


03 . 006 . a         阿美語.中部.口述
至於漂流的經過大致如下。
O dmak no nika 'alol noya tatosaay^i, o namifotingay cangra i riyar.


03 . 006 . b         阿美語.中部.口述
原來當海水退大潮，露出一大片的土地，該島的居民全體都下到海邊去撿魚，
Nawhani, tataang ko nika krah no riyar toya romiad saka, tayra i riyar a ma^min ko finawlan a mipodpod to foting i nika krahan.


03 . 006 . c         阿美語.中部.口述
[…]
Caayto ko karihic ato romaroma ko mitatoyan nangra.


03 . 006 . d         阿美語.中部.口述
因捕獲的魚兒實在太多，魚簍不夠裝，所以乾脆用臼來裝載所捕獲的魚兒。
Tona adihay ko foting saka, o dodang ((o pitoptopan / fangfang to panay)) ko nialaan nangra a miparo itira to foting.


03 . 007 . a         阿美語.中部.口述
這兩姊弟是孤兒，當時並不知道眾人在做什麼？
Onini a tatosaay a malikakaay^i, tona awaay ko mama ato ina nangra saka, caay ka fana' tonini a dmak no finawlan a miala to foting.


03 . 007 . b         阿美語.中部.口述
直到看見眾人都用臼裝滿著魚兒。
Pakaaraw koya fafahian a kaka to nika pinokayto no finawlan a matomesto ko dodang to foting.


03 . 007 . c         阿美語.中部.口述
從海邊回時才恍然大悟，趕緊跟著去。
Saka, tayra sato cangra a tatosa a malikaka a mifoting.


03 . 007 . d         阿美語.中部.口述
可是他們卻離了岸，走到無人去的地方撿魚。
Itira sato i ra:ay to caay ka tangasa no tamdamdaw cangra a mifoting. Itiya^i, masatatosato cangra a malikaka.


03 . 007 . e         阿美語.中部.口述
不久，海水漲潮，海面上湧起很大的海浪。他們被大浪捲走了。
Itiya^i, fahal sato ko pilno no riyar ato ira haca ko tataangay a taplik. Saka, yo irato konini a tataangay a taplik^i, maalol cangra a mataroh a talasifo' no riyar.


03 . 007 . f         阿美語.中部.口述
當時他們並沒有攜帶櫓槳，只好用手代槳來划。
Tona awaay ko nitatoyan nangra to saiwas saka, kamayen nangra ko piiwas.


03 . 007 . g         阿美語.中部.口述
風浪越來越大，他們終於精疲力盡。
Caay ka filo nangra, nawhani tataangto ko fali a mickroh a mialol i cangraan.


03 . 007 . h         阿美語.中部.口述
任由風浪吹襲。
Saka, pawpaw sato cangra a maalol.


03 . 007 . i         阿美語.中部.口述
越漂越遠離居住的島嶼，當時也有地震，有巨風侵襲著整個群島。
Itiya 'i, malonen, mafaliyos ko kitakit ato riyar a ma^min.


03 . 008 . a         阿美語.中部.口述
鈴木質 著 台灣風俗誌，台北：武稜出版，1991。
1 Suziki, Shitz. The Aborigines of Taiwan, Taipei: Wu-Lin Press, 1991.


03 . 008 . b         阿美語.中部.口述
這位學者做了如下的研究：
O sakasaan nonini a singsi a mihapinang to nika matini no niktonan nira a sowal^i,


03 . 008 . c         阿美語.中部.口述
採用相貌和骨骼與其他種族作研究比較。
1. Nikingkiwan nira ko faco no tatirengan no 'Amis a mipasasotiri' ato roma a finacadan.


03 . 008 . d         阿美語.中部.口述
阿美族風俗習慣與台灣其他土著比較之研究。
2. o pikingkiw nira to kasasiroma no 'orip no 'Amis ato romaroma a finacadan no Taiwan.


03 . 008 . e         阿美語.中部.口述
經考古學的考證。
3. ato nano mikingkiway to nikadkadan i sra a 'orip no itiyaayho a Pangcah.


03 . 008 . f         阿美語.中部.口述
並依人類學來看，台灣土著泰雅、布農、賽夏和排灣與馬來系統的印度尼西亞族相同。
O nihapinanganto nangra^i, o nano Malaysiya a tamdaw ko Ta:yal, Ponon, Co, Saysit, ato Pariwan. O Intonisiya a tamdaw cangra.


03 . 008 . g         阿美語.中部.口述
雅美和阿美這兩族則與加羅林群島的土著一樣，屬於密克羅尼西亞族。
O Yami ato 'Amis^i, milcad ato Kalolin a kanatal a finacadan no Mikronisiya a finacadan cangra, saan.


03 . 009 . a         阿美語.中部.口述
他們繼續朝北漂流。
Pasaamis ko nika 'alol nangra.


03 . 009 . b         阿美語.中部.口述
當他們乘坐的大方臼停泊臺灣的里牙津山(Langasan)時，已過了許多日子。
Yo tangasato cangra i Taiwan^i, pakapinaayto a romiad itiya. Saka, tangasato cangra i Langasan hananay a lotok.


03 . 009 . c         阿美語.中部.口述
而台灣島依舊被海水淹沒。
Nawhani, manaop no nanom ko Taiwan itiya.


03 . 009 . d         阿美語.中部.口述
那時姊弟倆年紀還小尚未成熟。
Itiya^i, caayho ka tadasakaying, caayho ka tadasakapah ko tireng nangra a malikaka.


03 . 009 . e         阿美語.中部.口述
所以，他們只得暫居在山上。
Itira saho cangra i lotok a maro.


03 . 009 . f         阿美語.中部.口述
直到海水退去，巨風遠離時。
Nanoya, trep sato ko faliyos, makrahto ko riyar.


03 . 009 . g         阿美語.中部.口述
他們就動身下山到較平坦的地方。順便也搭起簡單的茅棚住下來。
Saka, maliklon cangra a tayra i masadafdafay. Itirato ko pisanganangra to malo kamaroan nangra a taloan.


03 . 010 . a         阿美語.中部.口述
經過多年之後。
Cimihcaan, cimihcaanto cangra itira.


03 . 010 . b         阿美語.中部.口述
姊姊就對弟弟提出成親的要求。
Saka, sowalen no fafahian a kaka ko safa to sakararamodaw nangra.


03 . 010 . c         阿美語.中部.口述
弟弟只好聽從吩咐。
Do^do sato ko safa to sowal no kaka.


03 . 010 . d         阿美語.中部.口述
因此答應這門婚事。
Saka, raramod sato cangra.


03 . 010 . e         阿美語.中部.口述
這就是母親要擔當起掌管家庭事務。
Onini ko saka o ina ko cacitatodong a mikowan to dmak no loma.


03 . 010 . f         阿美語.中部.口述
這就是男人要入贅的起源。
Onini ko saka o fainayan ko mamikadafo i fafahian.


03 . 010 . g         阿美語.中部.口述
姊弟二人的名字，分別叫Nakaw和Sra。
O ngangan nonini a malikakaay^i, ci Nakaw aci Sra.


03 . 010 . h         阿美語.中部.口述
也有的傳說認為姊姊叫Dogi，弟弟叫Rarakan。
O kimad no romaroma a 'Amis^i, ci Doci aci Rarakan saan.


04 . 001 . a         阿美語.中部.口述
從前他們是靠捕魚生活，如今也只能靠捕魚維生了。
Tona o foting ko sakaorip nangra iti:yaho saka, mifoting cangra to malo sakaorip nangra.


04 . 001 . b         阿美語.中部.口述
其次，他們在方臼的裂縫中發現發了芽的稻子、小米和高梁。
O romasato^i, maaraw nangra ko nika molngaw no panay ato hafay ato faliyasan i pla' no dodang.


04 . 001 . c         阿美語.中部.口述
便將它們掏出來種植栽培。
Saka, ckiwen nangra a mipasadak a paloma konini.


04 . 001 . d         阿美語.中部.口述
從此他們的種植面積日漸擴大。
Ta pakayni tonini ko sapisakakahad no nipalomaan nangra.


04 . 001 . e         阿美語.中部.口述
糧食也就增加了。
Saka, adihay sato ko kakaenen nangra.


04 . 001 . f         阿美語.中部.口述
另外，狩獵也成為他們的工作之一。
O roma a tayal nangra^i, miadop cangra.


04 . 001 . g         阿美語.中部.口述
只是沒有使用矛和弓箭。
O piadop nangra^i, caay ko cilalosidananay to 'idoc ato pana.


04 . 001 . h         阿美語.中部.口述
而是用木棒來擊打野獸；要不然就是用石頭投擲。
Falasiw han nangra to kilang ko 'aadopen a mipatay; ano^ca^i, ko^koen a mitkol to fokloh.


04 . 001 . i         阿美語.中部.口述
當時獵物佈滿各處，所以狩獵就成為他們維生的需要。
Adihay ko 'aadopen itiyaho saka, miadop cangra to malo sakaorip nangra.


04 . 002 . a         阿美語.中部.口述
當他們在荒山野林中走動時，特別留意觀察動物喫草的情形。
Yo misarakarakat cangra i palapalaan^i, maaraw nangra ko nikaenan no 'aadopen a smot.


04 . 002 . b         阿美語.中部.口述
此後懂得辨別植物的種類。
Saka, mafana' cangra to nika o mahaenay a smot ko nikaenan nangra a saan.


04 . 002 . c         阿美語.中部.口述
因此也嚐試去喫。
Saka, tanamen nangra a komaen.


04 . 002 . d         阿美語.中部.口述
若可食的，他們就說這是人吃的。
Ano mangaay a kaenen^i, o mamakaen no tamdaw konini saan cangra.


04 . 002 . e         阿美語.中部.口述
不然就說這是不能吃的。
Ano caay ko kakaenen konini, ano saan cangra^i, sawaden nangra a komaen.


04 . 003 . a         阿美語.中部.口述
舉例來說，如果他們看見野獸在喫蕃薯，便拿蕃薯嚐嚐是否可以吃。
Tinako sa, ano maaraw nangra ko naikoran no 'aadopen a komaen to konga^i, tanamen nangra konini.


04 . 003 . b         阿美語.中部.口述
若可以吃就種植。
Ngaayay. Saka, palomaen nangra konini.


04 . 003 . c         阿美語.中部.口述
到了收穫期便成了他們的食物。
Yo matoasto konini a nipalomaan nangra^i, kaenen nangra.


04 . 003 . d         阿美語.中部.口述
他們也試著用火烤。
Ta tanamen nangra a mitodoh to namal.


04 . 003 . e         阿美語.中部.口述
若是香甜可口，他們便說這是好食物。
Yo komaen cangra^i, mafanato cangra to "O ngaayay a kakaenen konini," saan cangra.


04 . 003 . f         阿美語.中部.口述
於是決定種植並擴大栽種面積，大量繁殖生產，這就是所謂的蕃薯和芋頭。
Saka, sakakahaden nangra a misaadihay a mipaloma. Onini koya konga hananay ato tali hananay.


04 . 004 . a         阿美語.中部.口述
至於火烤食物的火種，是來自水晶石和一些腐朽、乾燥的稜果桐樹為材料。
O namal nangra to sapitodoh^i, o flalac ato mapoheday a maicangay a samoro hananay a kilang ko sakaira no namal.


04 . 004 . b         阿美語.中部.口述
當水晶石互相撞擊迸出火花時，腐朽的木屑就會著火。
Patatkien konini a flalac ta masadak ko namal a matfo i pohed.


04 . 004 . c         阿美語.中部.口述
火種就是這樣產生的。
Ta malikat. Mahaenay.


04 . 005 . a         阿美語.中部.口述
在嚐試植物的過程中，不免會嚐到含有毒性的植物，他們便放棄它。
O namitanaman nangra a mitemtem a komaen^i, ira ko miwarakay; sawaden nangra.


04 . 005 . b         阿美語.中部.口述
可食用的植物則集中起來栽培繁殖。
Ira ko ka^soay. Saka, saopoen nangra ko matiniay a mipaloma.


04 . 005 . c         阿美語.中部.口述
他們不只是吃野獸的肉和魚類。
Caay ka sahto cangra ao titi ato foting ko nikaenen nangra.


04 . 005 . d         阿美語.中部.口述
凡在野地山林中所發現的許多可食的野菜植物。
Yo mafana' cangra to nika adihay ko mamakaen a talod saka, onini haca ko roma a kakaenen nangra.


04 . 005 . e         阿美語.中部.口述
也都成了他們的食物。
Onini haca ko roma a kakaenen nangra a maorip. Saka, marayray konini a tahanini.


04 . 005 . f         阿美語.中部.口述
因此，阿美族人可以食用種類繁多的野生植物。
Saka, onini ko sakaadihay ko makaenay no 'Amis a masamaamaanay a talod.


04 . 006 . a         阿美語.中部.口述
他們之所以有鹽，是從海邊的岩石上採集來的，因為海浪所濺出的海水依附在岩石上。
O sakacicilah nangra^i, o nialaan nangra i maicangay a 'ongcoongoyan to nano kinatapsi' no taplik.


04 . 006 . b         阿美語.中部.口述
經陽光日晒形成了結晶狀，這就是他們有鹽的來源。
Maicang no cidal konini saka, onini ko cilah nangra.


04 . 007 . a         阿美語.中部.口述
至於煮東西的容器，他們是用金氏榕樹的樹皮 (Ti’aw)。
O sakapitangtang nangra^i, o podac no tiaw hananay a kilang.


04 . 007 . b         阿美語.中部.口述
煮法是這樣的，首先在地上挖出與容器大小相等的小洞。
Karkaren nangra ko sra a mipatli toya fadic no tiaw.


04 . 007 . c         阿美語.中部.口述
之後將此容器放上並盛水。樹皮立即緊密不透水。
Paroen ko nanom ta maskdef koya podac no tiaw.


04 . 007 . d         阿美語.中部.口述
然後把燒紅的大理石石塊（’adicaw）一個個投入容器中，使水煮開。
Ta todohen ko 'adicaw a fokloh a miparo i nanom, ta marokrok koya nanom.


04 . 007 . e         阿美語.中部.口述
隨後才將野菜，肉類、或魚類放入。
Ta miparo to dateng ano^ca o titi ato foting, ta matangtang.


04 . 007 . f         阿美語.中部.口述
如果石頭燒得不透紅，水不會煮開，必須再將石頭取出。
Ano awaayto ko fa^det noya fokloh^i, alaen a pasadak


04 . 007 . g         阿美語.中部.口述
重新放入燒紅的新石頭。
Pakotayen to fa^lohay a fa^detay a fokloh.


04 . 007 . h         阿美語.中部.口述
大概經過三次左右，水中的食物就會煮熟。
Ma^deng kina tolo a mihaen^i, ma^cakto.


04 . 008 . a         阿美語.中部.口述
無論捕魚或狩獵，他們會經常四處走動，就會尋到適合居住的洞穴。
O romasato, itini i pisarakarakat nangra a mifoting, miadop^i, matama nangra ko makapahay a dihif.


04 . 008 . b         阿美語.中部.口述
於是歇腳暫住一陣子。
Itira cangra a pacarcar a maro' a mipalaloma' toya dihif.


04 . 008 . c         阿美語.中部.口述
一但發現更好的洞穴，便會離開原來的茅棚。
Ano matamato nangra ko matiraay a makapahay a dihif^i, itira cangra a malinah a maro.


04 . 008 . d         阿美語.中部.口述
移居到新的洞穴。
Liyasen nangra koya taloan nangra.


04 . 009 . a         阿美語.中部.口述
當找到更寬闊平坦的地方時，他們才開始墾荒大片的土地，將田地的面積增多。
Yo matamato nangra ko kakahaday a palapalaan^i, itirato cangra a misakakahad to omah a matayal.


04 . 010 . a         阿美語.中部.口述
這時候，他們就會尋找最適合蓋房子的地點。
Nanoya, mikilim cangra to ngaayay a pipatirengan to loma' a sra.


04 . 010 . b         阿美語.中部.口述
然後開始搭建。
Ta patirengen nangra ko taloan.


04 . 010 . c         阿美語.中部.口述
可是此時還不適宜蓋大的房屋，因為只不過暫居而已。
Nikawrira, caayho pisatataang cangra a misanga; pasamoho.


04 . 011 . a         阿美語.中部.口述
當成群的孩子長大時，就讓他們成親。
Yo 'alomanto ko wawa nangra^i, pararamoramoden nangra ko wawa nangra.


04 . 011 . b         阿美語.中部.口述
孩子成親後，就想分居。
Ta mangalay ko wawa nangra a micidek a ciloma.


04 . 011 . c         阿美語.中部.口述
他們便幫忙孩子搭建新屋。
Saka, padangen nangra ko wawa a misanga' to malo loma' nangra.


04 . 011 . d         阿美語.中部.口述
起初孩子們的房子和父母的房屋相隔為鄰，
Isaayaw^i, itira saho cangra i fiyaw no mama ato ina a mipaloma.


04 . 011 . e         阿美語.中部.口述
等到有了兒女之後，這些兒女便遷徙到遠處的土地上搭建房子，
Yo ciwawa koya wawa^i, orirato ko tayraay i raayay a omah nangra a paloma.


04 . 011 . f         阿美語.中部.口述
從此就居住在那裡。
Ta itira ko aro' nangra.


04 . 011 . g         阿美語.中部.口述
而後，人口日漸增加，不得不尋找可以遷徙之處，
'Aloman, 'aloman sato saka, misakilikilim cangra to caayho ka tama nangra a palapalaan.


04 . 011 . h         阿美語.中部.口述
有的朝南遷徙；
Talatimol ko roma.


04 . 011 . i         阿美語.中部.口述
有的往北前進。
Talakaamis ko roma.


04 . 011 . j         阿美語.中部.口述
他們藉著沿路狩獵，順便尋找寬闊之地，
Pakayni i rakat nangra a miadop ko sakapakatama cangra to kakahaday a palapalaan.


04 . 011 . k         阿美語.中部.口述
找著了，就各自覓地搭起茅棚居住。
Ta paytmek sato cangra a mikilim to ngaayay a kamaroan a patireng to loma' itira.


04 . 012 . a         阿美語.中部.口述
經過多年之後，定居的人口漸漸增加，很自然地形成了部落，該部落的名稱，大都是由那些狩獵之人所命名的。
Cimihcaan cimihcaan^i, masaniyaro' koya kamaroan nangra. Saaloman sato ko tamdaw. Onini ko satapangan no kaciniyaro' no 'Amis. O ngangan no kasaniyaro' no 'Amis itiyaho^i, o nipanganganan no miadopay.


04 . 013 . a         阿美語.中部.口述
阿美族人是勤奮的民族，每當田間農作告一段落，便往河邊或海邊捕魚；
Tona malalok ko 'Amis a matayal saka, mahrek ko tayal tono omah^i, mifoting i 'alo ato i riyar.


04 . 013 . b         阿美語.中部.口述
其間也會往他處去狩獵，
Mahrek a mifoting^i, malingadto a miadop.


04 . 013 . c         阿美語.中部.口述
狩獵時每發現適合栽種作物的地方，
Pasacowacowato ko rakat nangra a miadop.


04 . 013 . d         阿美語.中部.口述
就搭起茅棚燻烤獵物。
Saka, matama nangra ko makapahay a masadafdafay a pala^i,


04 . 013 . e         阿美語.中部.口述
偶爾，他們也會在茅棚四周整地栽種一些喜歡吃的作物。
misataloan cangra itira a miidid to tama.


04 . 013 . f         阿美語.中部.口述
他們一邊狩獵，也一邊尋找好的田地。
Ta pacna' cangra a misaomah i taliyuk no taloan nangra a mipaloma to kaolahan a kakaenen.


04 . 013 . g         阿美語.中部.口述
等到獵物已多，時候滿足。
Kalanipiadop han nangra ko pikilim to ngaayay a kalipalaan.


04 . 013 . h         阿美語.中部.口述
才返回部落。
Adihayto ko tama' nangra;


04 . 013 . i         阿美語.中部.口述
[…]
ato matatodongto ko romiad to pinokayan^i, minokayto cangra i loma.


04 . 014 . a         阿美語.中部.口述
回家途中，遇見朋友
Malalitmoh cangra ato widang.


04 . 014 . b         阿美語.中部.口述
就互相問候、招呼，
Saka, itirato cangra a malalicalicay.


04 . 014 . c         阿美語.中部.口述
藉此加深了彼此間的友誼及往來，
Onini ko saka masasikafanato cangra ato masasihololto cangra.


04 . 014 . d         阿美語.中部.口述
也促成了雙方子女們的婚事。
Onini ko sakangaayto nangra a pararamod to wawa nangra.


04 . 014 . e         阿美語.中部.口述
狩獵期間所拓荒的土地贈予成親的子女們，
Malo sapaomahto i wawa koya misaomahan nira a miadop.


04 . 014 . f         阿美語.中部.口述
子女便前往定居，
Itirato ko wawa a ciloma.


04 . 014 . g         阿美語.中部.口述
相隔數年之後，子女們所定居的地方自然就形成了一個部落。
Mata^lif ko pinapina a mihca^i, masaniyaroto koya kamaroan no wawa.


04 . 015 . a         阿美語.中部.口述
總之，阿美族部落的形成經過大致就是這樣，因此有的在台灣東海岸形成了部落，
Mahaen ko sakalnak sato ko aro' no 'Amis itini i pasawali no Taiwan a masaniyaro.


04 . 015 . b         阿美語.中部.口述
也有的往西捕魚或狩獵的人群也形成了部落。
O romasato, ira haca ko tahiraay i pasa^tip a mifoting ano^ca 'i miadop ko rakat nangra.


04 . 015 . c         阿美語.中部.口述
[…]
Saka, ira ko niyaro' no 'Amis itira saan.


05 . 001 . a         阿美語.中部.口述
西元1800年，有一艘船從加羅林群島的亞伯島駛向台灣，在東海岸觸礁，
I 1800 a mihcaan^i, ira ko pakataminaay nani ccay no Kalolin a Yapo hananay a kanatal a tayni i Taiwan a tahacnger i wali.


05 . 001 . b         阿美語.中部.口述
下船後，看見阿美族的生活習俗，
Ta pakaaraw cangra to 'orip no Pangcah.


05 . 001 . c         阿美語.中部.口述
便興奮不已地說：「哎呀！和我們生活一樣的阿美族人竟然居住在這裡。」
"Aya: ini: ko sakalcad niyam o 'Amis a tamdaw, "tamdaw" saan cangra a lipahak.


05 . 001 . d         阿美語.中部.口述
他們在此地逗留了約有七十天之久，
Ma^deng pakapito a polo' a romiad cangra itini.


05 . 001 . e         阿美語.中部.口述
並且和當地的阿美族人交往。
Saka, malalicalicay cangra ato itiniay a 'Amis.


05 . 001 . f         阿美語.中部.口述
原本這些人可以回去報知這裡的奇遇，
Kona onini a tamdaw ko papasifana' to iniyaroay nangra a tamdaw to matiniay a dmak.


05 . 001 . g         阿美語.中部.口述
可是當他們還在停留期間相繼死亡，
'Arawhani, ranikay a mapatay cangra yo itiniho cangra.


05 . 001 . h         阿美語.中部.口述
從此就沒有人將這裡的事傳遞給那邊的人。
Saka, awaayto ko paparatoh to kakafit nangra ato itiniya.


05 . 002 . a         阿美語.中部.口述
這件事情可以從花蓮里漏部落（東昌村）的祭禮活動得知，
O kacipinangan tonini a dmak^i, o lisin no Ridaw no iKalingkoay.


05 . 002 . b         阿美語.中部.口述
因為當地每年都舉行祭船的祭禮活動，
To mihcahcaan ira ko pidmak nangra to lisin no tamina to sakacaaw ka pawan to nanitiraay i katimol a maalolay a tayni a saan.


05 . 002 . c         阿美語.中部.口述
為的是紀念從南方漂流而來的族人。由此可以證明這件事實的存在。
Sakapolonganto konini a lisin no Ridaw anini. Ta itini a mapahcito kona.


06 . 001 . a         阿美語.中部.口述
因為阿美族沒有文字, 所以孩童沒有學校可以上學。
Tona awaay ko tilid no 'Amis saka, awaay ko picudadan no ka^mangay.


06 . 001 . b         阿美語.中部.口述
但是，父母本身會負責教導自己的孩子學習家務事。
Nikawrira, pasifanaen no mama ato ina ko wawa nira to tatayalen no loma.


06 . 001 . c         阿美語.中部.口述
一般來說，母親教導女孩學習女子當做的事。
O ina^i, pasifanaen nira ko fafahian a wawa to tatayalen no fafahiyan.


06 . 001 . d         阿美語.中部.口述
父親教導男孩學習男子應當做的事。
O mama^i, pasifanaen nira ko fainayan a wawa to tatayalen no fainayan.


06 . 001 . e         阿美語.中部.口述
所以阿美族的小孩從小就懂得工作。
Saka, nano ka^manganto a mafana' a mataneng ko wawa no 'Amis a matayal.


06 . 001 . f         阿美語.中部.口述
如果去海邊捕魚，要攜帶適合海裡捕撈的用具。
Ano i riyar ko lingad^i, ono saki riyar ko lalosidan a mifoting.


06 . 001 . g         阿美語.中部.口述
往河裡捕魚，就攜帶溪水的捕撈用具。
Ano i 'alo^i, ono sakialo a lalosidan ko tatoyen a mifoting.


06 . 001 . h         阿美語.中部.口述
上山狩獵時，除了攜帶打獵的用具，獵狗一定跟隨作伴。
Ano miadop^i, caay ka^ca mikrid to waco to malo cafay a miadop ta o sapiadop a lalosidan ko tatoyen a miadop.


06 . 001 . i         阿美語.中部.口述
如果是設陷阱捕獸，就只攜帶設陷的器具。
Ano mitalakalay to 'a^dopen ko dmak^i, ono mitalakalay a lalosidan ko tatatoyen.


06 . 001 . j         阿美語.中部.口述
獵狗絕對不能跟去。
Caay pikrid to waco ano mitalakal.


06 . 001 . k         阿美語.中部.口述
到田裡耕作時全家人要出動。
Ano matayal i omah^i, mapolong ko paro no loma' a maomah.


06 . 001 . l         阿美語.中部.口述
做種植、除草、收割、晒稻殼等等農事。
O pipalomaan ato pikolasan ato pilitodan to kakaenen ato mipawali.


06 . 001 . m         阿美語.中部.口述
通常工作安排的很緊湊。
Awaay ko tatodong no pipahanhanan to tayal.


06 . 001 . n         阿美語.中部.口述
日落之前，必定扛些柴火帶回家。
Yo sakato^mananto ko romiad^i, miala to kasuy; ciinorong aca to kasuy a minokay.


06 . 001 . o         阿美語.中部.口述
到了家，發現沒米了還要去樁米，預備當晚和明天早餐的份兒。
Tangasa i loma'^i, ano awaay ko flac^i, mitifekho to sakalafi ato sakaranam.


06 . 001 . p         阿美語.中部.口述
看來阿美族人要忙的事還真不少。
Adihay ko tayal no 'Amis a tamdaw.


06 . 001 . q         阿美語.中部.口述
遇上箭竹出筍的季節。
Ano kada^cian a romiad^i, mida^ci a talalotok.


06 . 001 . r         阿美語.中部.口述
大家都會上山去採筍。
Masadak a ma^min ko tamdaw a mida^ci.


06 . 002 . a         阿美語.中部.口述
由於阿美族人這麼熱衷於工作，以致於不曾想要到別處走走。
Tona karatayalay ko 'Amis saka, caay piharateng to sapihololaw a misalama a talacowacowa.


06 . 002 . b         阿美語.中部.口述
也不懂得如何賺取，
Caay ka fana' ko 'Amis to sakaci^tanaw.


06 . 002 . c         阿美語.中部.口述
只要工作可以維持生活所需就滿足了，
Pa^deng saan to nitayalan nangra ko sakaorip.


06 . 002 . d         阿美語.中部.口述
從不知貪是何物。
Caay ka fana' to 'anof hananay.


06 . 002 . e         阿美語.中部.口述
阿美族人食用的野生植物很多，所以阿美族人對於生活總是容易知足的。
Tona adihay ko makaenay no 'Amis a masamaamaanay a talod ((dateng)) no palapalaan saka, sarahker sa ko nika 'orip no 'Amis.


07 . 001 . a         阿美語.中部.口述
阿美族人開墾土地的情形是這樣，經常會選擇斜坡地或平坦地砍伐草叢和樹叢。
O dmak no 'Amis a maomah a pamatang to omah^i, mifariw to talotalodan ato kilakilangan i maapilisay a lotok ano^ca 'i i^nar.


07 . 001 . b         阿美語.中部.口述
手拿小鋤頭耕種的情形是這樣。
O rarar a maomah^i, mahaenay.


07 . 001 . c         阿美語.中部.口述
等那些砍倒的草叢和樹木晒乾了之後，就點火焚燒。
Maicang ko nifaliwan^i, ilohen a mitodoh.


07 . 001 . d         阿美語.中部.口述
未燒著的木柴，則用來擋土，以免土壤被沖刷。
Ta o caay ka todoh no namal a kasuy^i, saopoen nira. Ta oya 'osaw no namal a kasuy ko sapaacer to sakacaaw pikric no 'orad toya sra.


07 . 001 . e         阿美語.中部.口述
之後，開始播種小米，或者是種植旱稻。
Nanoya, folsak sato to hafay ano^ca^i, o panay.


07 . 001 . f         阿美語.中部.口述
播種後用小鋤頭覆土。
Ta mahrek a mifolsak^i, rararen a kala sapilafong han toya nifolsakan a hafay ko pirarar nira.


07 . 002 . a         阿美語.中部.口述
草和樹木燒成的灰燼是良好的肥料，
Onini a nitodohan to talod ato kilang a 'afo ko todong no sapadamek to omah.


07 . 002 . b         阿美語.中部.口述
所以農作物都得到好的生長。
Saka, mangaay ko lngaw ato lahad no nifolsakan.


07 . 002 . c         阿美語.中部.口述
期間也種植高梁…
Itiya a mipaloma to faliyasan.


07 . 002 . d         阿美語.中部.口述
卻是一行一行地間作。
Satorisen konini a pipaloma to faliyasan.


07 . 002 . e         阿美語.中部.口述
播種之後，老人們會經常到田間巡視作物生長的情形。
I hrek no pifolsak to hafay ato panay^i, hinaliso' saan ko matoasay to omah a minengeng to lngaw.


07 . 003 . a         阿美語.中部.口述
到了該除草的時日就去除草。
Ano matatodongto ko romiad to pikolasan^i, mikolasto to smot.


07 . 003 . b         阿美語.中部.口述
除草中若發現看見小米長成併叢時，要將它分株補植在缺株的地方。
Itini i pikolas a mifinal to adihayay a masaopoay a hafay a mipaloma i awaay ko lngaw a sra a mipatatodong to la^ed.


07 . 003 . c         阿美語.中部.口述
因此耕作是一邊除草一邊分株、補植。
Saka, kala nipikolas han nira ko nipifinal to malopetay a molngaway a sapaloma a palisol i awaay ko lngaw a sra.


07 . 003 . d         阿美語.中部.口述
人們在大太陽下工作時，會披掛遮陽用具(kiring)或者遮日遮雨用具（tafil）。
Itini i kacidalan cilidong cingra to kiring ((karahay)) ano^ca 'i o tofil.


07 . 004 . a         阿美語.中部.口述
一般要除上兩次的草之後，粟才長穗，
Kinatosa a mikolas ta masadakto ko widawidan.


07 . 004 . b         阿美語.中部.口述
此時在田間放置稻草人來嚇阻飛鳥。
Mipatawtaw to sapifahoy to mikaenay a 'ayam.


07 . 004 . c         阿美語.中部.口述
當粟成熟到可以收割時，得舉行收粟祭。
Ma^cak sato ko hafay^i, ira ko lisin no pihafayan, oya miroit hananay.


07 . 004 . d         阿美語.中部.口述
因此收割前，夫妻同房乃為禁忌。
Saka, talaayaw a mihafay^i, paysin a madadii ko mararamoday.


07 . 004 . e         阿美語.中部.口述
關於收粟的情形是這樣，
O dmak no mihafayay^i, miktos to widawidan.


07 . 004 . f         阿美語.中部.口述
將割下剛好一握把的粟穗捆起來，
Ano matatodongto ko nitatoyan noya tamdaw^i, falodento nira.


07 . 004 . g         阿美語.中部.口述
放置在收割之處。
Tli han nira i nangatoan nira.


07 . 004 . h         阿美語.中部.口述
當日收割的有多少，就把一捆捆地粟穗收集起來扛回家。
Ano hacowa ko tatodong no nitayalan toya romiad^i, saopoento a ma^min koya ccaccay a nifalodan. 'Orongen nira a taloma.


07 . 004 . i         阿美語.中部.口述
當收割旱稻時，可以在田間過夜，直到收割完。
Yo mipanay^i, mangaay a milafin tangasa i nika hrek a mipanay.


07 . 004 . j         阿美語.中部.口述
如果旱稻有好收成，必須找些人手來幫忙搬運回家。
O adihayay ko panay^i, mitahidang to 'alomanay a paliw a papicolo' a panokay toya panay.


07 . 004 . k         阿美語.中部.口述
因此以前的穀倉分粟穀倉和旱稻穀倉。
Saka, ira itiyaho kono hafay a 'ariri. Ira kono panay a 'ariri.


07 . 005 . a         阿美語.中部.口述
旱稻的耕作和粟不同。
Ono panay^i, caay ka lcad ato no hafay ko tayal.


07 . 005 . b         阿美語.中部.口述
雖然整地和播種相完全一樣。
Malcad ko pipamatang ato pifolsak.


07 . 005 . c         阿美語.中部.口述
[…]
Nikawrira, misatadina.


07 . 005 . d         阿美語.中部.口述
但是旱稻在撒種之後還必須覆土蓋住，所以一次次用畚箕裝載覆土的結果。
Mikarkar a miala to sra to sapitahpo to nifolsakan a panay^i, paro paro han nira i caki ko sra.


07 . 005 . e         阿美語.中部.口述
[…]
Onini a pisatadina hananay^i, o pislen to nifolsakan a panay a mitahpo.


07 . 005 . f         阿美語.中部.口述